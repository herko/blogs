Front-End či Back-End
Vo februári 1997 bolo na sieti Internet prístupných milión webov. To bolo pred dvadsiatimi rokmi (tiež som si práve uvedomil aký som starý). Dnes by sme ich rátali v stovkách miliónov. Od tej doby prešiel vývoj webov neskutočnými zmenami. Z jednoduchých prezenčných stránok nakreslených v skicári a oživených HTML, CSS a JavaScript kódom sa stali zložité CMS, LMS, CRM a WTF systémy postavené  na jednej z desiatok back-end technológií. Dáta môžeme ukladať do SQL alebo NoSQL databázy a súbory už nenahrávame jednoducho na server cez FTP, ale používame zložité build systémy, ktoré náš kód najpr otestujú a až potom posunú do produkcie. Aplikácie otvárame na tabletoch, smartfónoch, laptopoch, chladničkách, … – preto je dobré ak majú responzívny dizajn. Aby tej terminológie nebolo málo.

Jednému programátorovi to množstvo technológií, s ktorými sa denne stretáva, začína prerastať cez hlavu. Preto sa web vývojári začínajú špecializovať. Dve najvýraznejšie skupiny sú front-end a back-end vývojári. Tento text Ti pomôže pochopiť, čo je úlohou front-end a back-end vývojára a s akými technológiami najčastejšie pracujú.

Polopatisticky
Ak chce programátor postaviť dom, najprv zavolá back-end tím: murára a tesára. Back-end murár mu vybetónuje základy, postaví steny, urobí otvory na dvere a okná. Neskôr mu pomôže back-end tesár. Ten zabezpečí dom napr. proti dažďu - postaví strechu. V tomto dome by sa však stále bývalo ťažko - preto príde front-end tím: maliar a bytový dizajnér. Front-end tím zútulní tehlové steny a zariadi dom – aby všetko vyzeralo parádne, spolu ladilo a hlavne plnilo svoj účel.

Ak to premeníme na web-development svet, tak back-end je základom pre našu aplikáciu. Je to skrytá časť aplikácie (používateľ ju nevidí), ktorá úzko spolupracuje so serverom, databázou. Úlohou back-end programátora je tvoriť kód, ktorý je efektívny, zbytočne nezaťažuje server, databázu - napr. aby používateľ nečakal príliž dlho na potrebné dáta. Už dve sekundy sú nekonečno. Front-end je zase tá časť aplikácie, ktorú vidí a pracuje s ňou používateľ. Často je označovaná pojmom User Interface (UI). Úlohou front-end programátora je, aby sa aplikácia zobrazovala každému používateľovi správne a aby mu čo najviac uľahčila prácu s aplikáciou. Front-end programátor vie z tvojho jednoduchého kliku na tlačidlo vyrobiť parádnu animáciu, ktorá Ti napr. odkryje ďalšie možnosti práce s aplikáciou.

Stack
STACK. “Halda” je najkrajší preklad tohoto slova. Halda technológií - teda všetky technológie (programovacie jazyky, frameworky, knižnice), ktoré použijeme pri vývoji našej front-end alebo back-end časti aplikácie. Čím je aplikácia zložitejšia, tým väčší stack je potrebný na jej bezproblémový chod. 

Stack Front-end vývojára
Pri jednoduchom komerčnom webe si na front-ende stále vystačíme s HTML, CSS a JavaScriptom. Aby nás z toho ale nebolela hlava, takýto web by musel byť naozaj veľmi jednoduchý. Priznajme si, aj ten najjednoduchší projekt začneme skôr či neskôr komplikovať. 

Stále vznikajú nové produkty, ktoré nám aj s jednoduchými jazykmi, ako je CSS, uľahčujú prácu. Napr. CSS preprocessor (SASS, LESS, …) robí z jedného nekonečne dlhého CSS súboru prehľadnú štruktúru, rozdelenú na niekoľko samostatných súborov - aby sa nám v kóde ľahšie orientovalo. CSS preprocesory rozumejú aj funkciám. Takto si napr. Zadefinujeme jednu farbu, z ktorej veľmi jednoducho dostaneme svetlejší  odtieň: 

Diagram znázorňuje

